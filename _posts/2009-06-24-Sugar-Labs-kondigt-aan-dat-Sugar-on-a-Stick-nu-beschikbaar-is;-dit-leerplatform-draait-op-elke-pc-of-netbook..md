---
layout: post
title: "Sugar Labs kondigt aan dat Sugar on a Stick nu beschikbaar is; dit leerplatform draait op elke pc of netbook."
date: 2009-06-24
---


LinuxTag, Berlijn, 24 juni 2009: Sugar Labs™ is de non-profit organisatie die
het Sugar Leerplatform levert aan meer dan één miljoen kinderen over de hele
wereld. Zij kondigt aan dat nu Sugar on a Stck versie 1 beschikbaar is onder
de naam "Strawberry". Het is gratis op te halen bij
[www.sugarlabs.org](www.sugarlabs.org) en te installeren op een 1 GB flash
drive. Daarna kan Sugar direct worden opgestart op een PC of netbook. Het
draait ook op recente Macs met een hulp CD en in Windows met gebruik van
virtualisatie.

Sugar on a Stick is ontworpen in combinatie met een School Server, waarmee het
volgende kan worden verzorgd: Distributie van informatie/leerstof (1) huiswerk
verzamelen; (2) backups maken; (3) integratie met Moodle; (4) gefilterde
toegang tot het internet. Deze "Strawberry" versie is bedoeld om in de klas te
testen; feedback zal in de volgende versie worden opgenomen en komt tegen het
einde van 2009 beschikbaar.

"Eén jaar na oprichting maakt Sugar Labs haar beloften waar voor haar tweede
miljoen studenten," zegt Walter Bender, oprichter en direkteur. "Sugar heeft
de voorkeur, want het is een superieure leeromgeving voor jonge kinderen:
motiverend en betaalbaar. Sugar on a Stick is een geweldige manier om het uit
te proberen zonder de harde schijf te veranderen. Het is ook geschikt voor
oudere pc’s and langzamer netbooks. Er is een versie voor de OLPC XO-1 en het
zal geleverd worden met de nieuwere XO-1.5 laptops in de herfst."

Sugar on a Stick geeft een samenhangend en consistente werkomgeving. Het
vermindert kosten doordat het op veel hardware kan worden geïnstalleerd, zodat
scholen hun bestaande apparatuur kunnen blijven gebruiken. Het komt de
leerlingen ten goede dat zij hun vertrouwde Sugar on a Stick omgeving mee naar
huis kunnen nemen en het ook kunnen delen met hun ouders. Het geeft ook off-
line toegang tot hun activiteiten en leerstof, daar niet iedere leerling thuis
internet heeft.

Als onderdeel van een voortdurende inspanning om Sugar on a Stick klaar te
maken voor de klas, heeft Sugar Labs een donatie van $20000 ontvangen van
Gould Charitable Foundation om Sugar te installeren op de Gardner Pilot
Academy, een openbare basisschool in een wijk van Boston, Massachusetts met
één van de grootste verscheidenheid aan achtergronden qua cultuur en taal.

Leeractiviteiten zijn het hart van Sugar. Sugar on a Stick bevat veertig
activiteiten voor jonge leerlingen zoals Lezen, Schrijven, Tekenen en eToys.
Er zijn nog honderden andere Activiteiten gratis op te halen bij de Sugar
Activiteiten Bibliotheek. De meeste van deze Activiteiten hebben samenwerking
ingebouwd: leerlingen en onderwijskrachten werken, spelen en leren samen.

Het Sugar Leerplatform is open, dus andere bestaande open source projecten
voor kinderen kunnen er in geïntegreerd worden; zo is de bekende GCompris
suite van honderd Activiteiten onlangs toegevoegd aan Sugar, met Activiteiten
als Schaken, Aardrijkskunde en Sudoka. Dit project werd de afgelopen vijf jaar
door Bruno Coudoin ontwikkeld.

Leerkrachten en ouders die geïnteresseerd zijn in Sugar Activiteiten en de
moderne interface voor kinderen kunnen korte videos bekijken bij de onlangs
geopende Sugar Labs Dailymotion kanaal. Bezoekers aan LinuxTag zijn welkom bij
stand 7.2a 110a om te komen praten met Sugar Labs medewerkers.

