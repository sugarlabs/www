---
layout: post
title: "Sugar Labs annuncia l’immediata disponibilità di Sugar on a Stick; La Piattaforma di Apprendimento in grado di funzionare su qualsiasi PC o Netbook disponibile in classe"
date: 2009-06-24
---


Berlino, 24 Giugno, 2009: Sugar Labs, la realtà no-profit che ha sviluppato la
Piattaforma di Apprendimento Sugar (Sugar Learning Platform) utilizzata da più
di un milione di bambini nel mondo intero, annuncia l’immediata disponibilità
di "Sugar on a Stick" v1 Strawberry. Disponibile in forma libera e gratuita
dal sito [www.sugarlabs.org](www.sugarlabs.org), Sugar on a Stick può essere
caricato su una normale chiavetta USB da almeno 1Gb e utilizzandola per
avviare direttamente il sistema Sugar in qualunque PC o netbook. Può essere
utilizzato anche sui più recenti sistemi Mac con l’ausilio di un CD di avvio,
e all’interno di sistemi Windows attraverso la virtualizzazione. “Sugar on a
Stick” è stato progettato per l’utilizzo insieme ad uno Server di Classe
(School Server) che fornisce distribuzione di contenuti, raccolta di
elaborati, servizi di backup, integrazione con la piattaforma Moodle, e
accesso protetto ad Internet. La versione odierna di “Sugar on a Stick” v1
Strawberry è pensata per la sperimentazione in classe
([feedback](mailto:feedback@sugarlabs.org)); la prossima versione sarà
rilasciata entro la fine del 2009.

"Ad un anno dalla fondazione, Sugar Labs sta rilasciando quanto promesso per
il suo secondo milione di studenti" commenta Walter Bender, fondatore e
direttore esecutivo. "Sugar viene preferito perché offre grandi opportunità
educative ai giovani allievi: attraente e di facile approccio. Sugar on a
Stick è un modo eccezionalmente semplice per provare Sugar senza dover
installare nulla sul proprio computer. Si tratta inoltre di una soluzione
ottima per computer vecchi, lenti o per netbook non particolarmente potenti.
Esiste una versione specifica per OLPC XO-1 e questa sarà la versione
distribuita con i nuovi XO-1.5 laptop a partire dal prossimo autunno."

Sugar on a Stick fornisce un ambiente coerente e consistente per le attività.
Permette una riduzione di costi offrendo adattabilità a molteplici soluzioni
hardware, permettendo alle scuole di conservare e riutilizzare gli
investimenti in hardware effettuati nel passato. Gli studenti potranno
beneficiare della accresciuta possibilità di utilizzare anche a casa i propri
strumenti didattici; portando a casa “Sugar on a Stick”, ogni studente
ritroverà il proprio ambiente di lavoro scolastico abituale, anche utilizzando
computer di famigliari. Permetterà inoltre ad ogni utilizzatore di continuare
a utilizzare le proprie applicazioni e contenuti anche off-line, posto che non
tutti possano disporre di connessioni ad internet a casa.

Come supporto allo sforzo di rendere “Sugar on a Stick” pronto per l’utilizzo
in classe, Sugar Labs ha ricevuto un sussidio di $20,000da parte della Gould
Charitable Foundation per rilasciare Sugar presso la Gardner Pilot Academy,
una scuola elementare pubblica situata in una delle aree di Boston,
Massachusetts, caratterizzata da una grande varietà culturale e linguistica.

Le Attività di Apprendimento sono il cuore di Sugar. “Sugar on a Stick”
include 40 attività preinstallate per catturare l’interesse dei giovani
studenti, fra queste Leggi, Scrivi, Disegna, e l’ambiente Etoys. Altre
centinaia di attività sono disponibili per essere liberamente scaricate dalla
[Sugar Activity Library](http://activities.sugarlabs.org). La maggior parte
delle attività "Sugarized" possiedono funzionalità di collaborazione native;
gli studenti ed i docenti possono lavorare, giocare ed imparare tutti insieme
condividendo le stesse attività. La “Sugar Learning Platform” è aperta, quindi
approfittando del lavoro di altri progetti OpenSource, software didattico per
bambini già esistente può essere integrato; per esempio, la famosa suite
GCompris comprendente più di 100 attività didattiche e ludiche sviluppata nel
corso degli scorsi cinque anni da Bruno Coudoin è stata recentemente
integrata, comprendendo fra le altre Attività come Scacchi, Geografia e
Sudoku. Docenti e genitori interessati a valutare le attività di Sugar e la
sua innovativa interfaccia utente specificamente progettata per i bambini
possono visionare i filmati disponibili sul canale recentemente attivato da
[Sugar Labs su Dailymotion](http://www.dailymotion.com/sugarlabs).

I partecipanti a LinuxTag sono caldamente invitati ad incontrare i
collaboratori di Sugar Labs presso lo stand 7.2a 110a.

